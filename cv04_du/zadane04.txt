Zadání

Přidání třídy Camera, v aplikaci bude možné se pohybovat (klávesy WSAD) a rozhlížet pomocí myši (nezamykejte kurzor myši, použijte pro rozhlížení třeba pravé tlačítko myši+pohyb).
Přidejte třídu Light, která bude reprezentovat bodové světlo (při změně musíte upravit pozici v ShaderProgramu). Později přidáme více světel a více typů.
Vertex a fragment shadery prosím uložte do textových souboru a přidejte možnost jejich načtení ze souboru. Zkuste použít návrhový vzor Observer mezi kamerou a shader programem.
Naimplementujte čtyři základní osvětlovací modely, které jsme probrali na přednášce a použijte je v jedné scéně. Jedná se o tyto shadery:
Konstantní (Constant)
Lambertův difúzní model (Lambert)
Phongův osvětlovací model (Phong)
Blinn-Phongův model (Blinn)
Vygenerujte les (min. 50 stromů a 50 keřů), který budete moci procházet a rozhlížet se v něm (Udělejte několik snímku třeba 3_1 až 3_5).
Vytvořte testovací scénu se čtyřmi kulovými plochami a jedno bodové světlo uprostřed (kontrolujeme funkčnost osvětlení). Kulové plochy by neměly degradovat do elipsoidu.
Odevzdání úkolu

Odešlete výsledné zdrojové soubory CPP, H a GLSL (neposílejte knihovny).

Přiložte prosím screeny obrazovky s jednotlivými úkoly a pojmenujte je login_1.png ... až login_6.png (každý k jednomu bodu zadání).
